---
templateKey: about-page.template
title: O mnie
left_image: "/static/img/wyczolkowski.jpg"
---

Moja przygoda z malarstwem miała swój początek już we wczesnym dzieciństwie. Od najmłodszych lat miałem tę przychylność Opatrzności, że mogłem obserwować mojego dziadka Witolda przy pracy twórczej. Dziadek malował pejzaże, kwiaty oraz portrety. Ja i owszem podejmowałem pierwsze próby przenoszenia emocji na papier przy użyciu pastel, tuszu nawet eksperymentowałem z linorytem, odkładałem to, by na nowo powrócić. Nieustannie palił się we mnie płomień tęsknoty tworzenia, niekiedy przygasał by rozpalić się na nowo mocniejszym blaskiem. Trwał niewątpliwie proces, nasiąkanie lub powolne napełnianie się czary, która przepełniła się dopiero kiedy liczyłem sobie trzydzieści lat. Wtedy to, już w pełni świadomie, wiedząc, którą ścieżkę powinienem obrać aby być w miejscu spełnienia rozpocząłem swoją przygodę życia, którą jest malarstwo.

Ukończyłem Łódzką politechnikę na wydziale Architektury. Studia z pewnością pomogły mi w obserwacji i analizie otoczenia, patrzenia perspektywicznego. Tworząc, początkowo posługiwałem się farbami akrylowymi aby w końcu sięgnąć po farby olejne, często mieszam te dwie techniki. Jednak medium, którym jest olej niewątpliwie sprawia mi najwięcej radości. Moje prace przedstawiają pejzaże, martwe natury, architekturę oraz obstrakcje. Pejzaż jest najbliższy mojemu sercu. Urzeka mnie nieujarzmiona dzika natura a fascynujące jest to, że choć niewielki jej fragment postrzegany zmysłami mogę przenieść na płótno.
